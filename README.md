**Zadatak**

Na temelju dostupnih Library, Data i Software Carpentry lekcija izdvojite kompetencije/vještine koje smatrate potrebnima za kompetentno obavljanje poslova podatkovno/informacijski intenzivnim strukama.

## [Library Carpentery](https://librarycarpentry.org)
Osnovni zadatak Library Carpenteryja je razvijanje lekcija i alata osobama koji rade u knjižničnim i informacijskim strukama. U cilju im je omogućiti i olakšati navedenim zajednicama korištenje softvera i podataka pri obavljanju poslova, kao i zagovaranje i osposobljavanje drugih za učinkovitu i efektivnu uporabu istoga.

*Temeljne lekcije*: Introduction to Data, The Unix Shell, OpenRefine, Introduction to Git.

*Dodatne lekcije:* Tidy Data, SQL, Webscraping, Introduction to Python, Introduction to Data for Archivists.

## [Data Carpentry](https://datacarpentry.org) 
Data Carpentry razvija i nudi radionice o temeljnim vještinama upravljanja podacima potrebnima za provedbu istraživanja. Njihova je misija pružanje istraživačima visokokvalitetnu edukaciju koja obuhvaća puni životni vijek na podacima temeljenih istraživanja unutar određene domene.

*Social Science Workshop Overview:* Data Organization in Spreadheets for Social Scientists, Data Cleaning with OpenRefine for Social Scientists, Data Analysis and Visualization with R for Social Scientists.

## [Software Carpentry](https://software-carpentry.org)
Slično kao i gore navedene mrežne stranice u cilju im je podučavanje osnovnih istraživačkih vještina za računalnu obradu podataka. 

*Temeljne lekcije*: The Unix Shell, Version Control with Git, Programming with Python, Plotting and Programming in Python, Programming with R, R for Reproducible Scientific Analysis.

### Analiza


Računalna obrada podataka idealna je za repetitivne zadatke; možemo postići puno bržu i točniju obradu podataka, ali pod uvjetom da znamo kako automatizirati zadatke.  S obzirom na to da je zajednica programera velika te se veliki broj programa i kodova nude u otvorenom pristupu, nije potrebno uvijek iz nova raditi kod. Možemo posuđivati, koristiti i izmjenjivati kod/programe na način koji je nema potreban te ih iznova koristiti i primjenjivati na drugačije zadatke. Prije nego li se uputi u rad s podacima,  informacijski stručnjak treba procijeniti da li određeni zadatak može bolje i efikasnije odraditi ručno ili pak računalno. Informacijski stručnjak treba prepoznati o kakvim je podacima riječ,  što želi postići određenom obradom podataka  te na koji ih način prikazati i upotrijebiti. Postoji veliki broj računalnih jezika i programa koji se mogu koristiti, a na informacijskom stručnjaku je da odabere one koji mu najviše odgovaraju. 

Jedna od zasigurno važnih vještina je rad u **Unix shell-u** (*The Unix Shell*). Informacijski stručnjaci mogu pomoću ovih znanja  raditi s velikim količinama podataka ili datoteka na računalu ili pak na serveru. Uz upotrebu par kratkih naredbi može se automatski upravljati s velikom količinom podataka te na taj način posao obavljati brže i efikasnije.  Uz to, pomoću par naredbi mogu se tražiti ili rudariti podaci unutar datoteka, mijenjati imena velikom broju datoteka, seliti datoteke iz jednog direktorija u drugi, brojati koliko se često neka riječ pojavljuje u tekstu, uređivati i čistiti tekst i sl. Kada radimo s velikom količinom podatka, često se dogodi da podaci nisu najbolje prezentirani. Za rad nam može poslužiti alat **OpenRefine** (*OpenRefine, Data Cleaning with OpenRefine for Social Scientists*). Alat je vrlo koristan pri radu s `<csv>` ili `<tsv>` datotekama. Često se dogodi da informacijski stručnjaci trebaju raditi s velikim brojem bibliografskih zapisa koji se nalaze u raznim bazama podataka te nije rijetkost da su ti podaci nekonzistentni, bilo da se radi o formatu, prikazu ili terminologiji. Alat omogućava istraživanje i pregled velike količine podataka, čišćenje i transformaciju podataka, brisanje nepotrebnih praznih redova, te razdvajanje podataka u manje, granulirane dijelove. Ta akcija se često provodi kada je u pitanju rad koji ima više autora. Funkcija `<clustering>` je vrlo korisna za rad s bibliografskim podacima pomoću koje možemo naći više varijantnih oblika imena autora te ih svesti na jedan zajednički oblik. 
Za rad s velikim količinama podataka i za ponavljanje istih radnji vrlo je korisno znati programski jezik **Python** (*Introduction to Python, Programming with Python, Plotting and Programming in Python*.) Prije početka rada sa samim podacima, podatke treba pripremiti za obradu, jer je s nekonzistentnim podacima teško raditi te ne bi dobivali rezultate koje želimo. Nakon uređivanja podataka može se krenuti s radom. Python je vrlo koristan jezik za bibliometriju i rad s bibliografskim podacima, gdje za potrebe određivanja produktivnosti znanstvenika ili pak institucija pomoću dobro napravljene skripte i par linija koda mogu dobiti željeni rezultati. Može se: brojati citiranost radova, prikazati najcitiranije časopise, izračunati broj objavljenih radova unutar godina, prikazati najproduktivnija godina i sl. 
S obzirom na to da vrednovanje nije strano unutar domene društvenih znanosti, poželjno je poznavati statističke softvere i programske jezike. Jedan od takvih jezika je i **programski jezik R** (*Data Analysis and Visualization with R for Social Scientists, R for Reproducible Scientific Analysis, Programming with R*). Informacijske stručnjaci mogu koristiti R pri vrednovanju ustanova ili određenih usluga/proizvoda. R se uobičajeno koristi pri statistici, analizi podataka te pri znanstvenim istraživanjima, a predstavlja popularan jezik pomoću kojeg se pronalaze, uređuju, analiziraju, vizualiziraju i predstavljaju podaci. Pretpostavka i preduvjet za korištenje ovakvog jezika i njegovih mogućnosti  je dobro postavljena metodologija. Vizualizacija predstavlja dobar alat za jednostavniju prezentaciju podataka, ponajviše ako se radi s podacima koji nam nisu poznati – usredotočiti se na ono ključno i na njihovu vrijednost. Programski jezik R se može koristiti i za analizu teksta, rudarenje teksta, brojanja frekvencije riječi i sl. 
Korisnim bi se pokazalo i poznavanje **Web scraping** alata za računalno dohvaćanje podataka s mrežnih stranica koje možemo utilizirati preko Unix shell naredbenog retka (`<cURL>`) ili pomoću API-ja putem programskog jezika Python.


Poželjno bi bilo da informacijski stručnjaci mogu programatski dohvaćati i upravljati podacima, no nije realno očekivati kako bi, uz sva svoja teorijska i stručna znanja, bili u mogućnosti znati koristiti veliki broj alata i računalnih jezika. Korištenjem gore navedenih alata i jezika ubrzalo bi se poslovanja, razvijale bi se vještine, te bi se iste mogle naučiti suradnike ili korisnike. Korištenje određenih alata i programskih jezika ovisi o radnom mjestu informacijskog stručnjaka te procjene da li zadaci uopće zahtijevaju takvu vrstu napora. Primjeni nekih ovih alata i jezika prethodi određeni broj zadataka koje pojedinac mora ručno odraditi kako bi podaci bili spremni za uporabu. Važno je za zapamtiti kako za korištenje alata i jezika nije potrebno poznavati samo njihovu funkcionalnost, nego posjedovati teorijska i stručna znanja o određenim domenama kako bi se njihovih korištenjem postigao cilj i odradili zadani  zadatci. Mrežne stranice Library Carpentry, Data Carpentry i Software Carpentry nude odlične lekcije i alate za učenje i razvijanje sposobnosti, te bi ih organizacije koje obavljaju informacijske djelatnosti trebale prepoznati i preporučiti svojim zaposlenicima te ih ohrabriti u daljnjem razvijanju vještina. 




